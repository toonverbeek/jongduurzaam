<div class="row even-row" id="over-ons"><div class="col-md-offset-3 col-md-6 text-center"><h1>Wie zjin wij</h1><div class="lead" id="about"><p>Wij zijn de werkgroep <a href="http://www.jongenduurzaam.nl/">Jong & Duurzaam</a> van NJR. NJR is het netwerk van jongeren in Nederland die ertoe willen doen door te gaan voor wat hen ligt en daarmee anderen te raken. Bij NJR werken honderden jongeren samen aan projecten, initiatieven en campagnes. Daarnaast is NJR de schakel tussen jongeren, overheden en verschillende organisaties die zich met jeugd- en jongerenbeleid bezig houden.</p><p>De werkgroep Jong & Duurzaam bestaat uit actieve en enthousiaste jongeren met een passie voor duurzaamheid. Wij voeren allerlei projecten uit met en voor jongeren over duurzaamheid in Nederland. Jong & Duurzaam ondersteunt de jongerenvertegenwoordigers Duurzame Ontwikkeling naar de VN: Ralien Bekkers en Ties Mouwen.</p><p>Zij vertegenwoordigen alle jongeren van Nederland bij overleg met overheden over duurzaamheid en klimaat, onder andere bij de Verenigde Naties! Wij draaien onze hand niet om voor het geven van gastlessen door heel Nederland en het opzetten van toffe acties om zelf aan de slag te gaan met duurzaamheid. Maar niet alleen jongeren kunnen dit werk doen, we hebben juist ook de huidige generatie besluitvormers nodig. Zij beslissen namelijk over onze toekomst. Daarom hopen we dat minister-president Mark Rutte ons land zal vertegenwoordigen bij de volgende speciale klimaattop in New York.</p><p>Laat je stem horen en <b>#DusMarkNaarManhattan</b>!</p></div></div></div>